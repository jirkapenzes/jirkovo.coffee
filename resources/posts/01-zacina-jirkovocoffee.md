---
title: Začíná jirkovocoffee
publish-date: 7. 3. 2016
tags: jirkovocoffee, about
published: true
---
Rozhodl jsem se sdílet své postřehy z kávového světa. Ze světa kaváren, života v nich a obecně poodkrýt pohled jednoho kavárenského povaleče. Pokud chodíte do kaváren, pak je dost velká šance, že se někdy potkáme!

Nedávno jsem upsal do projektu 100 dní tvorby. V podstatě se jednalo o takovou výzvu, kdy si vymyslíte nějakou kreativní aktivitu, kterou bude podnikat 100 dní a svůj progres sdílet. Já si vybral 100 různých kaváren. Tuhle srandu už mám za sebou a více jsem se o celém průběhu rozepsal na blogu. Proč to ale zmiňuji? Výzva mě bavila, byla to jízda a spousta zážitků. Po skončení jsem ale přemýšlel, co dál. Kam se posunout.

Tak jsem přišel s myšlenkou tohoto webu. Navázat. Začít kavárny ještě více poznávat, psát o nich recenze, dávat tipy a obecně nasdílet své postřehy, jak vlastně z kavárny třeba pracovat a proč. Vše velmi subjektivně mojí metrikou. Nápadů je spousta.

\<img src="/images/01-coffee-anytime.jpg" /\>