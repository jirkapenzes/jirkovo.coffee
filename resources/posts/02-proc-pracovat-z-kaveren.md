---
title: Proč pracovat z kaváren 
publish-date: 11. 3. 2016
tags: kavarny, remote
published: true
---
Proč chodit pracovat do kaváren? Můžete mít hezkou kancelář nebo můžete pracovat z domova. V kavárnách je přeci rušno, nepohodlné židle, stojí to peníze a spousta dalších nevýhod. Tak proč tam vlastně chodit? Na toto téma vedu často debaty. 

### Změna prostředí

Naší produktivitu zásadně ovlivňuje prostředí, ve kterém pracujeme. Novou dávku energie lze získat právě změnou prostředí ve kterém pracujeme. Změna prostředí vždy prospívá. 

V okamžiku, kdy na vás jde kupříkladu únava nebo řešíte palčivý problém a točíte se stále v kruhu, pak je ideální čas na změnu. Z počátku můžete měnit místo po kanceláři nebo doma. Přesunout od stolu do fatboey nebo zkusit třeba standup desk. Dalším krokem je právě změna celého prostředí, úplně se přesunout. Říká se, že nejlepší nápady dostanete cestou na záchod. Něco na tom skutečně bude. Změna prostředí prospívá. 

![](http://res.cloudinary.com/jirkapenzes/image/upload/v1457714185/jirkovocoffee.cz/02-office.jpg)

Během přesunu z kanceláře do kavárny vyčistíte hlavu, nasajete novou energii a mnohdy i právě vyřešíte problém, na kterém aktuálně pracujete. Cesta je svěží, zdravá a probere vás. Prostě se to vyplatí! :) 

### Inspirace

Většina z našich činností je svým způsobem kreativní. A pokud tomu tak není, tak tomu tak být může. Pro inspiraci můžeme chodit právě do kaváren. Každá kavárna je jiná a originální. Kolem nás jsou noví lidé, nové prostředí a hlavně inspirativní prostředí! Stačí se rozhlédnout, nechat fantasii plout a kreativita se rázem dostaví.  

![](http://res.cloudinary.com/jirkapenzes/image/upload/v1457715762/jirkovocoffee.cz/02-inspirace.jpg)

### Klid, ticho a focus

Jak je to s klidem? Častým protiargumentem je právě ruch, který v kavárně může být. Zde je potřeba si uvědomit, že ne každá kavárna je vhodná na práci. Malý ruch je ale pozitivem. Existuje mnoho studií, které tvrdí, že mozek je nejvíce produktivní v lehce rušivém prostředí. Proto mezi nejlepší studovny patří například knihovny, kde takový lehký šum je. Naprosté ticho našemu soustředění naopak neprospívá a neumožní nám udržet dlouhodobě focus. Pro náš mozek je ticho nestandardním jevem a neumí s ním správně pracovat. Ve správné kavárně se dostanete do flow stavu často snadněji. 

### Digitální nomádství

Chystáte se na cestu do světa s tím, že budete pracovat na dálku? Pracovat z kaváren je skvělá příležitost si to vyzkoušet!    

### Káva

Do karet kaváren hraje samozřejmě i skvělá káva. Tu tam většinou umí velmi dobře. A pozor - malé radosti spojené s konzumací opět zvyšují produktivitu :) 
Na své si většinou přijdou i čajíčkáři. 

### Kam zajít? 

Samotným kavárnám a způsobu výběru se budu věnovat v dalších článcích v budoucnu. Přeci jen ale teď nasdílím tři tipy na kavárny, kde se skvěle pracuje, mají dobré kafe, dostanete dávku energie a kam chodím rád. 

#### [Kavárna Místo](https://foursquare.com/v/m%C3%ADsto/55a776ea498eddbd520275a7)

Naprosto skvělé místo jen pár mini kroků od Hradčanské zastávky metra. Velmi inspiritavní prostory, pohodlná místa k sezení, zásuvky a internet. Naprosto boží káva, spousty úžasných nápojů a skvělá kuchyně. 

![](http://res.cloudinary.com/jirkapenzes/image/upload/v1457714187/jirkovocoffee.cz/02-misto.jpg)

#### [Cafedu](https://foursquare.com/v/cafedu/53a32524498e38167e8d4b7f)

Studentský point. Tady všichni pracují nebo se učí. Stoly sdílíte s ostatními - takže je tu i skvělý networking! Kávu dodává Doubleshot a dokážou ji připravit i na Aeropressu. 

![](http://res.cloudinary.com/jirkapenzes/image/upload/v1457714187/jirkovocoffee.cz/02-cafedu.jpg)

#### [Double B](https://foursquare.com/v/double-b/54eb2121498edd8ba19da358)

Kousíček od Náměstí Míru v Anglické ulici najdete kavárnu s velmi dobrou kávou, kterou si i praží. Kavárna je prostorná, je tam klid a nejspíš tam nebudete jediný, kdo tam pracuje. Vždy se tam někdo najde. 

![](http://res.cloudinary.com/jirkapenzes/image/upload/v1457715223/jirkovocoffee.cz/02-double-b.jpg)