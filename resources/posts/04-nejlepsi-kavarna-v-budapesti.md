---
title: Nejlepší kavárna v Budapešti
publish-date: 8. 6. 2016
tags: kavarny, budapest
published: true
---
Jednoznačně [**My Little Melbourne & Brew Bar**](http://mylittlemelbourne.hu/). Budapešť obsahuje spousty skvělých kaváren. Spoustu z nich jsem se snažil navštívit a prozkoumat. Při úvaze nad nejlepší kavárnou jsem ale nemusel dlouze přemýšlet. Hned se mi před očima zjevila Melbourne. Tam se budu chtít vždycky vrátit. Ta kavárna měla zkrátka úžasné kouzlo!

## Umístění a prostory

Kavárna se nachází nedaleko [hlavního centra města](https://foursquare.com/v/my-little-melbourne-coffee/4f84035fe4b03669d25e1b75). Najít kavárnu není vůbec problém, neboť sídlí vedle takové cihlové dominanty - jakýsi hotel v anglickém stylu. Zahrádka kavárny sice není úplně šikovně umístěna, neboť se nachází v podstatě na "parkovišti" - nicméně ale na relativně klidném místě, takže dopravní ruch nehrozí. Jedná se o relativně malou kavárnu, která se rozkládá na dvou patrech. V prvním patře je bar a takové pultíky, když do sebe chcete kopnout kávu na stojáka. Druhé patro už obsahuje stolečky, u kterých můžete pohodlně dlouze posedávat.

![](https://scontent-ams3-1.cdninstagram.com/t51.2885-15/e35/13397511_1552497378388683_1390518273_n.jpg?ig_cache_key=MTI2ODgwNDMwNjM1MjkwMDIyOQ%3D%3D.2)

## Barista

Možná štěstí, možná  normálka. Byl jsem tam dvakrát, pokaždý stejný barista. Pecka! Ten člověk kávě rozumněl, hned se sám rozpovídal. Prozradil mi historii kavárny a během přípravy obecně vyprávěl o aktuální kávové kultuře v Budapešti.

Ke každé kávě řekl pár slov - nejen složení a původ, ale i samotný způsob dovozu kávy a od jakých pražíren kávu odebírají a proč. Úžasný! Kávu začal připravovat přímo přede mnou a ke všem kávám jsem si mohl přivonět. Viděl jsem hrubost namletí a dostávalo se mi detailního popisu, co se vlastně před míma očima právě odehrává. Takhle by to mělo vypadat úplně všude!

![](https://scontent-ams3-1.cdninstagram.com/t51.2885-15/e35/13402229_143709039373060_1329253361_n.jpg?ig_cache_key=MTI2ODgwNDg5NTg3MDcxNjA1Mw%3D%3D.2)

## Sortiment

V mých očích by měla být kavárna zároveň i trošku obchod. Když káva zachutná, tak možnost si ji rovnou i zakoupit je velkým plusem. Mimo kávy oceňuji snahu kaváren šířit i kávovou kulturou. Zakoupit si časopisy nebo knihy o kávě, které jsou typicky z dovozu a není lehké je sehnat jinde, či alespoň do nich nahlédnout, je opět velkým plusem. Různé další věci, které musíte mít - jako kupříkladu hrníčky [Keep Cup](http://keep-cup.cz/), konvičky a všelkjaké udělátka na přípravu kávy :) My Little Melbourne to všechno měl!  

![](https://scontent-ams3-1.cdninstagram.com/t51.2885-15/e35/13381282_137663379975283_148378460_n.jpg?ig_cache_key=MTI2ODg1Nzg3MjA1MjU1NDQ5OA%3D%3D.2)

## Káva

Do kaváren chodíme zejména na kávu, takže nesmíme zapomenout ohodnotit i výsledek. Co vlastně dostaneme. Já si většinou objednávám kávu, kterou si nechám připravit nějakým alternativním způsobem. Tady tomu nebylo jinak. Barista odvedl skvělou práci. Káva byla výborná. Zároveň mě i potěšil hrníček, ve kterém jsem kávu dostal - mají vlastní [Keep Cup](http://keep-cup.cz/) hrnečky! To každý kávový nadšenec jistě ocení. Z tohohle hrnečku káva i více chutná, neboť studie říkají, že náš mozek zapojuje do vnímání chutí i další faktury, jakými může být právě i způsob servírování.

![](https://scontent-ams3-1.cdninstagram.com/t51.2885-15/e35/13398444_311169725880713_803173508_n.jpg?ig_cache_key=MTI2ODgxMDY1NDY4MzY2MjY2Mw%3D%3D.2)

## Jak se pracovalo

Pracovat lze pouze v duhém patře, kde jsou stolečky, u kterých se můžete pohodlně posadit. Pokud vyžadujete přísun energie, pak musíte vybírat pečlivě, elektrických zásuvek tu moc není. Internet byl relativně rychlý a postačil. Na druhou stranu v kavárně ale zrovna nikdo jiný nebyl, tak těžko soudit, jak se s tím místní linka popere, když je tu plno. Oceňuji místní židle a lavice, které měli dobrou proporci k výšce stolu. Sedělo se dobře, žádné křivení zad či jiné neduchy. Na kavárnu super!

## Závěr

Sedm z deseti. Nějaké mouchy to mělo, ale ve výsledku je to kavárna, kam rádi zajdete. Ať už sem přijdete pracovat, posedět či na rande.

![](https://scontent-ams3-1.cdninstagram.com/t51.2885-15/e35/13398914_1168564959841519_2145950216_n.jpg?ig_cache_key=MTI2ODg1ODUxMDU1OTg0MTA1Mg%3D%3D.2)
