---
title: Coffee Tour Budapešť <br/>1 jeden den / 8 kaváren
publish-date: 8. 5. 2016
tags: kavarny, tour, budapest
published: true
---
Bloudění po zajímavých kavárnách je jeden ze způsobů, jak lze prozkoumávat nové město. Kavárny bývají často umístěny na místech, které jsou něčím originální a inspirativní. Proto se vyplatí za nimi vyrazit. Stačí si jich pár vytipovat, zakreslit do mapy a trip je hned na světě. Může se vyrazit! Samotného mě tento způsob cestování hrozně baví. Kavárny nejsou tak turistické a každá je svým způsobem něčím jiná, zajímavá, originální. Vždycky.

Není to žádná novinka pod slunkem. Existují i přímo specializování průvodci, kupříkladu by vám neměl chybět [tento průvodce](http://www.londoncoffeeguide.com/Buy/The-London-Coffee-Guide-2016) při návštěvě Londýna.

Úplně nejlepší ale je, když takový trip je obohacen o herní prvek :)

Přesně něco takové se stalo a je v Budapešti. Při placení v kavárně Kontakt jsem si všiml plakátku s mapou, na kterém bylo zakresleno několik kaváren. Po chvilce zkoumání jsem zjistil, že se jedná o trip. Všechno se to umocnilo, když jsem dostal kartičku, na které jsou všechny kavárny sepsané, mapka a hlavně - sbíráte razítka! Každá kavárna vám musí udělit razítko.

![](https://scontent-vie1-1.cdninstagram.com/t51.2885-15/e35/13151148_1554942801467797_1566071613_n.jpg?ig_cache_key=MTI0NTE4MDEyMjE3NTUzOTcyNw%3D%3D.2)

Výzva přijata! Celý odpolední program se rázem zrušil. Přede mnou bylo osm kaváren. A aby to mělo i hlubší dopad, tak zkusím ke každé kavárně napsat pár slov, takové ty první dojmy.

### 1. [Espresso Embassy](http://espressoembassy.hu/)

Vyhlášená kavárna. Často se o ni píše, je hodně doporučovaná a kvalitě nasvědčuje i vysoké hodnocení na [Foursquare](https://foursquare.com/v/espresso-embassy/506ee78fe4b0f919387f5d1b). Kavárna se nachází v srdci města. Na první pohled působí jako ideální pracovní místo. Veliké stoly, kde lidé sedí pohromadě a spousta “barového” stání po celé kavárně, kam se vejde počítač, káva a croassant. Klasické stolečky tu najdete samozřejmě také. Pracovalo se tu skvěle. Káva samotná byla výborná. Můžete si dát espresso či si nechat připravit něco filtr. Malé mínus, že mi neprozradili, jakou kávu mi vlastně připravili. I tak tuhle kavárnu určitě nesmíte opomenout při návštěvě Budapeště.

![](https://scontent-vie1-1.cdninstagram.com/t51.2885-15/e35/13167418_1745777372368661_1283355664_n.jpg)

### 2. [Fekete](http://feketekv.hu/)

Představte si velikou kuchyni, ve které je kavárna. Takhle nějak by se dalo v kostce popsat toto místo. Nachází se vnitro bloku, takže při pěkném počasí je možnost popíjet kávu na zahrádce. Na můj vkus trošku chladnější interiér, ale lehce to kompenzovalo zvolené osvětlení. Káva nebyla špatná, ale nepatřila k nejlepším. Na dlouhé vysedávání zde úplně nemysleli, protože místní židličky nebyli úplně nejlepší.

![](https://scontent-vie1-1.cdninstagram.com/t51.2885-15/e35/13181429_1738245799765433_420954716_n.jpg)

### 3. [Kelet Kávézó](https://www.facebook.com/keletkavezo)

Pecka! Co se stane, když vám v kavárně vyroste knihovna? Nebo naopak když v knihovně vznikne kavárna? Kelet Kávézó! Kouzlo tohoto místa vás oslní hned v prvních vteřinách. Oči začnou automaticky pátrat po místě, kde ztrávíte několik dalších hodin. Z této kavárny se zkrátka odchází těžce. Mimochodem, barista znal českou kávu DoubleShot!

![](https://scontent-vie1-1.cdninstagram.com/t51.2885-15/e35/13126669_590627887765628_757672420_n.jpg)

### 4. [Kontakt](http://kontaktcoffee.com/)

Super útulná mini kavárna ve vnitro bloku a jen pár kroků od hlavní třídy. Naprosto skvělý barista, který prohodil i několik vtipků a bylo vidět, že jeho práce ho neuvěřitelně baví a snaží se vytvořit co nejlepší kávu. A ano, káva zde byla výborná! Zároveň úžasné prostředí pro práci. Doporučuji! Právě tady začla má coffee tour! :)

![](https://scontent-vie1-1.cdninstagram.com/t51.2885-15/e35/13129616_661933473944588_516348149_n.jpg)

### 5. [Madal](http://madalcafe.hu/)

Tady na vás dýchne domácí prostředí. Dvou patrová veliká kavárna s širokou nabídkou všeho možného. Zajímavé je, že je celý styl kavárny a vlastně i jméno zasvěcené Madalovi. Což byl asi jakýsi světec. Krom kávy si tu můžete počíst kupříkladu i o meditaci nebo jak najít vnitřní klid. Prodávají tu dokonce i raw čokolády. Hezké prostředí.

![](https://scontent-vie1-1.cdninstagram.com/t51.2885-15/e35/13167447_251250178562828_1898550910_n.jpg)

### 6. [Mantra Coffee](https://foursquare.com/v/mantra-specialty-coffee-minibar/53909538498ec1ba1d8e850a)

Taková schovaná kavárnička v jedné z bočních uliček, kam normálně asi ani nezabloudíte a když ano, tak tu kavárnu nejpíš přehlídnete. Když budete dávat pozor, tak stačí hledat logo Jing a jang, které skrývá kávová zrnka a kavárnu najdete. Vnitřek působí lehce jako malinké bistro a není to tu na žádné vysedávání. Ani tam v podstatě místa na sezení nejsou. Koupíte kávu na cestu a vyrazíte za dalším dobrodružstvím do nitra Budapeště.

![](https://scontent-vie1-1.cdninstagram.com/t51.2885-15/e35/13166960_556711914511873_1911545591_n.jpg)

### 7. [This is Melbourne](http://mylittlemelbourne.hu/)

Nejvíc nejlepší. Této kavárně věnuji ještě samostatný článek, protože si to zkrátka zaslouží. V mých očích to je prozatím nejlepší kavárna v celém Budapešti. Zkrátka to umí. Skvělá káva, skvělý barista, skvělé prostředí, skvělý sortiment, … no prostě skvělá kavárna. Tam zkrátka musíte jít.

![](https://scontent-vie1-1.cdninstagram.com/t51.2885-15/e35/13129904_964987833622058_984232181_n.jpg)

### 8. [Tamp & Pull](http://tamppull.hu/)

Kavárna v office parku. Tak nějak to na mě na první pohled působilo. Přes ulici od Espresso Embassy. Trošku chladnější prostředí, které působí jako klasická obyčejná kavárna s nedobrým kafem. Sortiment ale mluví o opaku. Káva byla výborná. Široká nabídka různých tipů kávy a čajů. Nechybí ani káva na filtr připravena alternativním způsobem. Za barem byla příjemná baristka, která mě naučila několik Maďarských frází, které jsem v zápětí zapomněl.

![](https://scontent-vie1-1.cdninstagram.com/t51.2885-15/e35/13183319_497813270408790_129179540_n.jpg)

### Závěr (check)

Osm razítek. Hotovo. Check. Nešel jsem úplně přesně podle cesty na mapce, protože jsem začal uprostřed :) Ale i tak to byl skvělý trip. Navštívíte jedny z nejlepších kaváren v Budapešti. Všechny stáli za to. Každá byla něčím svá a zajímavá. A všude dostanete razítko :) Jediná nevýhoda je, že kavárny zavírají buď v šest nebo v sedm hodin večer. Jenom Kelet Kávézó vás tam nechá posedávat až do jedenácti večer - takže ten si nechte na konec a z kavárny to pak vemte přes Citadelu, ze které je krásný výhled na celé město. Takové vítězství :)

![](https://scontent-vie1-1.cdninstagram.com/l/t51.2885-15/e35/13126908_1733573146887061_217232612_n.jpg)

Plán máte jasný, navštívit Budapešť a vyrazit na Coffee Tour!
